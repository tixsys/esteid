#summary Eesti ID kaardi haldusvahendi abileht

== Sisukord ==

<wiki:toc max_depth="1" />

= ID-kaardi haldusvahendi käivitamine =
  # *Windows*: Vali START → Programs/Programmid → ID-kaart→ ID-kaardi haldusvahend või klõpsa hiirega arvuti töölaual oleval ID-kaardi haldusvahendi ikoonil.
  # *Mac OS X*: Vali Applications/Rakendused → ID-Card Utility/ID-kaardi haldusvahend või klõpsa Dock-s ID-kaardi haldusvahendi ikoonile. 
  # *Linux*: Vali Applications/Rakendused → Accessories/Tarvikud → ID-card Utility/ID-kaardi haldusvahend või käivita käsurealt käsuga qesteidutil.
 



   ID-kaardi haldusvahendi käivitamise link tekib ka DigiDoc3 Kliendis ja  DigiDoc3 Krüptos, kui allkirjastamise või isikutuvastuse sertifikaat hakkab aeguma või on aegunud. (Pilt 1)




http://esteid.googlecode.com/svn/wiki/img/juhend/utility_pilt1.png




= ID-kaardi haldusvahendi kasutajaliides =

ID-kaardi haldusvahendiga saad ID-kaardilt lugeda selle omaniku isikuandmeid, salvestada sertifikaate faili, vahetada PIN ja PUK koode, lukustunud PIN1 ja PIN2 koode lahti blokeerida ning vaadata kasutusel olevate allkirjastamise ja isikutuvastamise sertifikaatide kasutamise statistikat. Lisaks saad seadistada ID-kaardi rakenduse parameetreid, näiteks ID-kaardi tarkvara uuenduste paigaldamist. 




http://esteid.googlecode.com/svn/wiki/img/juhend/utility_pilt2.png




Kasutajaliidesel (Pilt 2) on neli suuremat osa: 
 # *ID-kaardi ja isikuandmete osa* on programmi töötamise ajal kogu aeg nähtaval.
 # *Tegevuste osas* saad
  1. Vaadata ja vajadusel uuendada sertifikaate ning muuta PIN koode
  1. Seadistada ja vaadata @eesti.ee e-posti suunamist
  1. Aktiveerida Mobiil-ID-d ja vaadata selle kehtivust  
  1. Muuta PUK koodi
 # *Tegevuse sisu osas* saad valitud tegevusi teha. Siin kuvatakse ka tegevustega seotud infot ja selgitusi. 
 # *Seadete ja abi osa* aitab leida lahendust võimalikele probleemidele ja seadistada ID-kaardi tarkavara. Siin saad
  1. Vaadata diagnostikaraportit
  1. Muuta seadeid 
  1. Leida abi probleemide lahendamiseks
  1. Vahetada kasutuskeelt
  1. Valida mitme arvutis oleva ID-kaardi vahel




= ID-kaardi ja isikuandmed =

ID-kaardi ja isikuandmete osas on ID-kaardi omaniku, ID-kaardi ja ID-kaardi kehtivuse andmed. See informatsioon on ID-kaardi haldusvahendi kasutamise ajal kogu aeg nähtaval.

http://esteid.googlecode.com/svn/wiki/img/juhend/utility_pilt3.png

Kui ID-kaardilt mingil põhjusel andmeid lugeda ei õnnestu, siis on isikuandmete asemel probleemi kirjeldus, näiteks (Pilt 4)





http://esteid.googlecode.com/svn/wiki/img/juhend/utility_pilt4.png





      * *ID-kaardil oleva dokumendipildi allalaadimine ja salvestamine*

ID-kaardil olev pilt on pärit KMA (Kodakondsus- ja Migratsiooniameti) andmekogust. Sealt saad pildi ID-kaardi haldusvahendiga alla laadida ja endale salvestada.

 * Käivita ID-kaardi haldusvahend. 
 * Klõpsa hiirega ID-kaardi haldusvahendi paneelil sõnadel "Lae pilt" (Pilt 5) 





http://esteid.googlecode.com/svn/wiki/img/juhend/utility_pilt5.png

*Pilt 5*


 * Sisesta avanevas dialoogiaknas (Pilt 6) PIN1 ja vajuta OK. 




http://esteid.googlecode.com/svn/wiki/img/juhend/utility_pilt6.png

*Pilt 6*




PIN1 koodi sisestamisega kinnitad, et oled pildi laadimisel kasutatava ID-kaardi õigustatud valdaja.

 * KMA kataloogist alla laetud pilt kuvatakse ID-kaardi haldusvahendis (Pilt 7). 




http://esteid.googlecode.com/svn/wiki/img/juhend/utility_pilt7.png


*Pilt 7*




 * Pildi salvestamiseks klõpsa hiirega pildi all oleval sõnal Salvesta. 
 * Vali avanevas salvestamise dialoogiaknas pildi salvestamise kataloog. 
 * Siin võid anda pildile uue nime ja valida pildi salvestusformaadi (Pilt 8). Vajuta Save ja pilt on salvestatud. 




http://esteid.googlecode.com/svn/wiki/img/juhend/utility_pilt8.png


*Pilt 8*




= Sertifikaadid ja PIN koodid = 


ID-kaardi haldusvahendi avamisel ja ka tegevuste osas nupule Sertifikaadid vajutamisel on näha pildil olev informatsioon sertifikaatide kohta (Pilt 9).  


http://esteid.googlecode.com/svn/wiki/img/juhend/utility_pilt9.png

*Pilt 9*



Muu hulgas näed ka seda, mitu korda oled kasutuselolevate sertifikaatidega enda isikut tuvastanud ja digitaalallkirja andnud. 

Kui sertifikaat on kehtetu, sertifikaadi aegumiseni on vähem kui 105 päeva või isikutuvastamise või allkirjastamise sertifikaadi kasutamine on blokeeritud, siis on see probleemse sertifikaadi juures silmatorkavalt ka kirjas (Pilt 10). Siit leiad ka sertifikaatide uuendamise või blokeeringu tühistamise nupu. 




http://esteid.googlecode.com/svn/wiki/img/juhend/utility_pilt10.png

*Pilt 10*




= PIN koodide muutmine =

PIN1 ja PIN2 koodi muutmine on põhimõtteliselt ühesugune: tuleb üks kord sisestada kehtiv kood ja kaks korda uus kood. 

Erinevad on koodide lubatud pikkused: PIN1 kood peab olema 4–12- numbriline ja PIN2 kood peab olema 5–12-numbriline.

Uus kood peab erinema kehtivast koodist, koosnema ainult numbritest ning ei tohi sisaldada sinu sünnikuupäeva ja -aastat. Kui sisestatud uus kood ei vasta neile reeglitele, näed veakirjeldust ja saad võimaluse kood uuesti sisestada.

*Tähtis:* kui sisestad PIN1 või PIN2 koodi kolm korda valesti, siis isikutuvastamise või allkirjastamise sertifikaadi kasutamine blokeeritakse ning ID-kaadiga pole võimalik isikut tuvastada või digitaalallkirja anda. *Blokeeringu saad tühistada PUK koodiga.*

 * Käivita ID-kaardi haldusvahend ja vajuta tegevuste osas nupule Sertifikaadid.
 * Klõpsa nupul Muuda PIN1 (Pilt 11, 1) või Muuda PIN2 (Pilt 11, 2).


http://esteid.googlecode.com/svn/wiki/img/juhend/utility_pilt11.png


 * Avaneb PIN koodi muutmise aken (Pilt 12).


http://esteid.googlecode.com/svn/wiki/img/juhend/utility_pilt12.png
*Pilt 12*


 * Sisesta kehtiv PIN kood.
 * Sisesta kaks korda uus PIN kood ja klõpsa _Muuda_.
 * PIN kood vahetatakse. Näed kinnitust koodi muutmise kohta (Pilt 13). 


http://esteid.googlecode.com/svn/wiki/img/juhend/utility_pilt13.png
*Pilt 13*


 * Edaspidi kasuta uut, äsjasisestatud PIN koodi.
 * Kui eksid koodi sisestamisel, siis näed vea kirjeldust ja saad koodid uuesti sisestada. 




= PIN koodide muutmine PUK koodi abil = 

PIN koode saad muuta ka siis, kui oled vanad PIN koodid unustanud. Sel juhul vajad PIN koodide muutmiseks PUK koodi. 


 * Käivita ID-kaardi haldusvahend ja vajuta tegevuste osas nupule _Sertifikaadid_.
 * Vajuta nuppu Muuda PIN1 (Pilt 11, 1) või Muuda PIN2 (11, 2).
 * Avanevas PIN koodi muutmise aknas vali Muuda PIN kood PUK koodi abil (Pilt 14). 


http://esteid.googlecode.com/svn/wiki/img/juhend/utility_pilt14.png

*Pilt 14*


 * Avaneb uus PIN koodi muutmise aken (Pilt 15).


http://esteid.googlecode.com/svn/wiki/img/juhend/utility_pilt15.png


 * Sisesta PUK kood.
 * Sisesta kaks korda uus PIN kood ja klõpsa Muuda.
 * PIN kood vahetatakse ja näed kinnitust koodi muutmise kohta (Pilt 16). 


http://esteid.googlecode.com/svn/wiki/img/juhend/utility_pilt16.png


 * PIN koodide vahetamist PUK koodi abil saad alustada ka kasutajaliidese osas PUK kood (Pilt 17).


http://esteid.googlecode.com/svn/wiki/img/juhend/utility_pilt17.png

 
= Sertifikaatide kasutamise blokeeringute tühistamine =



*järgneb...*