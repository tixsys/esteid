#summary Digidoc3 abileht

= Sisukord =

<wiki:toc max_depth="2" />

 = Digidoc3 Klient =

*Digidoc3 Kliendis* saad anda dokumentidele ID-kaardiga ja Mobiil-ID-ga digitaalallkirju, kontrollida digitaalallkirjade kehtivust ning avada ja salvestada Digidoc3 Kliendi ümbrikus sisalduvaid dokumente.  

Ümbrikus (fail laiendiga .bdoc või .ddoc) sisalduvaid dokumente on teistel isikutel võimalik vaadata ja enda arvutisse salvestada.  

Digidoc3 Kliendist saad käivitada programmi Digidoc3 Krüpto, et dokumente salastada (krüpteerida) ja salastatud dokumente uuesti kõigile loetavaks muuta (dekrüpteerida). Salastatud failid on laiendiga .cdoc.  

 * Samuti saad Digidoc3 Kliendis käivitada ID-kaardi haldusvahendi, kui allkirjastamise sertifikaat hakkab aeguma või on aegunud. Sel juhul tekib link ID-kaardi haldusvahendi käivitamiseks (Pilt 1) 

http://esteid.googlecode.com/svn/wiki/img/juhend/digidoc_pilt1.png

*Pilt 1*


 * Digidoc3 Kliendis on allkirjastamiste arv piiratud: vastavalt kehtivuskinnituse teenuse kasutamise tavatingimustele on isiklikuks tarbimiseks lubatud anda maksimaalselt kümme allkirja kalendrikuu jooksul. Allkirjastamise teenuse kasutamiseks suuremas mahus või ärilistel eesmärkidel tuleks pöörduda Sertifitseerimiskeskuse müügiosakonna poole e-postitsi sales@sk.ee või telefonil 1777.

== Digidoc3 Kliendi käivitamine == 

 # *Windows*: Vali START → Programs/Programmid → ID-kaart→Digidoc3 Klient või klõpsa hiirega oma töölaual Digidoc3 Kliendi ikoonil. 
 # *Mac OS X*: Vali Applications/Rakendused → Digidoc3 client/Digidoc3 Klient või klõpsa Dockis Digidoc3 Kliendi ikoonile. 
 # *Linux*: Vali rakenduste menüüst Office/Kontor → Digidoc3 client/Digidoc3 Klient või käivita käsurealt käsuga qdigidocclient.

  === Digidoc3 Kliendi käivitamine avatud ümbriku vaates ===

  Digidoc3 Klient käivitub avatud ümbriku vaates, kui: 

 # Lohistad ümbriku (st .bdoc või .ddoc formaadis faili) või allkirjastatava dokumendi Digidoc3 Kliendi ikoonile oma töölaual.
 # Teed hiirega ümbrikul (st .bdoc või .ddoc formaadis failil) topeltklõpsu.
 # Klõpsad failihalduris dokumendil parema hiireklahviga ning valid rippmenüüst funktsiooni Allkirjasta ID-kaardiga.

== Digidoc3 Kliendi kasutajaliides ==

Digidoc3 Kliendi kasutajaliidesel (Pilt 2) on kolm osa:  
 * Isikuandmete osa on Digidoc3 Kliendiga töötamise ajal kogu aeg nähtaval.
 * Tegevuste osas saad allkirjastada dokumente, vaadata allkirjastatud dokumente ning käivitada dokumentide turvaliseks edastamiseks programmi Krüpto.
 * Seadete ja abi osas saad teha mitmeid Digidoc3 Kliendi tööks vajalikke seadistusi ja saada abi tekkivate probleemide korral.


http://esteid.googlecode.com/svn/wiki/img/juhend/digidoc_pilt2.png

*Pilt 2*



  === Isikuandmete osa ===

  Isikuandmete osas saad esmalt valida, kas soovid anda allkirja ID-kaardiga või Mobiil-ID-ga. Märgista raadionupu vastav ringike Kasuta ID-kaarti või Kasuta Mobiil-ID.  

 * Allkirjastaja isikuandmeid (Pilt 3) – nime, isikukoodi, ID-kaardi numbrit ja allkirjastamise sertifikaadi kehtivust – näed juhul, kui allkirjastamise vahendiks on valitud ID-kaart ja ID-kaart on kaardilugejas.
 
http://esteid.googlecode.com/svn/wiki/img/juhend/digidoc_pilt3.png

*Pilt 3*

  

 * Aegunud või aegumahakkava sertifikaadi puhul tekib isikuandmete ossa hoiatus (Pilt 1). Aegumahakkamise hoiatust hakatakse kuvama 105 päeva enne allkirjastamise sertifikaadi kehtivuse lõppemist. Kehtivuse pikendamiseks ava ID-kaardi haldusvahend, klõpsates lingile Ava haldusvahend.

          

 * Mobiil-ID-ga allkirjastamisel on isikuandmete osas väljad telefoninumbri ja isikukoodi sisestamiseks (Pilt 4).


http://esteid.googlecode.com/svn/wiki/img/juhend/digidoc_pilt4.png

*Pilt 4*

== Dokumentide allkirjastamine ==
Digitaalallkirjastamise alustamisel loob programm kõigepealt tühja ümbriku, kuhu saad lisada allkirjastatavad dokumendid. Seejärel klõpsa allkirjastamise nuppu ja sisesta ID-kaardi PIN2 kood (digitaalallkirjastamise PIN kood). Selle tulemusel moodustab programm dokumendile digitaalallkirja ja küsib allkirjale Sertifitseerimiskeskuse serverist kehtivuskinnituse. Allkiri koos kehtivuskinnitusega lisatakse ümbrikusse. ID-kaardilt salvestatakse ümbrikusse ka allkirjastaja sertifikaat, et selle abil saaks hiljem allkirja kontrollida. Tulemusena saadud ümbriku võid saata mõnele teisele isikule, kes saab selle omakorda allkirjastada või avada ja allkirjade õigsust kontrollida.

Ümbriku tunned arvutis ära laiendi .bdoc või .ddoc ja pildiloleva (Pilt 5) ikooni järgi.  


http://esteid.googlecode.com/svn/wiki/img/juhend/digidoc_pilt5.png

*Pilt 5*

 * Digidoc3 Kliendiga esimest korda allkirja andes palutakse sul paigaldada kehtivuskinnituse serveri juurdepääsutõend.

  === Ümbriku osad ===

Digitaalset allkirjastamist vajavad dokumendid kogutakse ümbrikusse ja allkirjastatakse (st varustatakse digitaalallkirja ja kehtivuskinnitusega). Seejärel ümbrik salvestatakse. Ümbrik sisaldab üht või mitut dokumenti ja ühe või mitme isiku digitaalallkirju  koos vastavate kehtivuskinnitustega (Pilt 6). Allkirjad võivad ümbrikust ka puududa.  

http://esteid.googlecode.com/svn/wiki/img/juhend/digidoc_pilt6.png

*Pilt 6*


Kui ümbrik on Digidoc3 Kliendis avatud, siis
 * Ümbriku andmete osas näed, kas ümbrik on sinu poolt allkirjastatud ning kuhu ümbrik on salvestatud.
 
  * Ümbrik võib olla salvestatud ka allkirjastamata. Sel juhul näed ümbriku andmete osas teadet, et ümbrik ei ole allkirjastatud (Pilt 7).
 
http://esteid.googlecode.com/svn/wiki/img/juhend/digidoc_pilt7.png

*Pilt 7*

    

 * Allkirjainfo osas saad vaadata allkirjade üksikasju, allkirju eemaldada ning lisada. Loe lisaks Tegevused allkirjadega.
 * Dokumentide osas saad ümbrikusolevaid dokumente salvestada, avada ning, kuni ümbrik on allkirjastamata, ka dokumente eemaldada. Loe lisaks osast Ümbrikus olevad dokumendid.
 * Tegevuste osas saad teha ümbrikuga mitmesuguseid toiminguid, lähemalt loe osast Tegevused ümbrikuga.



  === Allkirjastamise põhisammud ===



 * Käivita Digidoc3 Klient.
 * Vali Digidoc3 Kliendi kasutajaliidesel Ma tahan Allkirjastada dokumenti.
 

 Digidoc3 Kliendis allkirjastades näed digitaalallkirja andmise sissejuhatavat lühitutvustust (Pilt 8). Sissejuhatuse näitamise saad seadetes välja lülitada. Loe tutvustus läbi ja klõpsa hiirega nupule Edasi.
 
      
http://esteid.googlecode.com/svn/wiki/img/juhend/digidoc_pilt8.png

*Pilt 8*


 * Avaneb faililisamise aken. Vali selles dokumendid, mida soovid allkirjastada.
 * Järgmisena avaneb failisalvestamise aken. Anna loodavale ümbrikule nimi ja vali kataloog, kuhu ümbrik salvestada. Siin näed ka ümbriku salvestamise formaati .bdoc või .ddoc (Pilt 9). 


http://esteid.googlecode.com/svn/wiki/img/juhend/digidoc_pilt9.png

*Pilt 9*

 Kui oled seadetes määranud, et ümbriku nime ei küsitaks ja salvestuskataloogis ei ole varem samanimelist ümbrikut, siis failisalvestusakent ei teki. Selle asemel avaneb kohe ümbrik koos valitud dokumentidega.


 * Avanevas ümbrikus on allkirjastatavate dokumentide nimekiri (Pilt 10, 1).
 
 Ümbrikus olevaid dokumente saad salvestada kettale. Enne ümbriku allkirjastamist võid dokumente ümbrikusse lisada või ümbrikust eemaldada.
 
 * Sisesta soovi korral enda andmed: roll, resolutsioon ja asukoht (Pilt 10, 2).
 
http://esteid.googlecode.com/svn/wiki/img/juhend/digidoc_pilt10.png

*Pilt 10*     

       

 Eelnevalt salvestatud andmed võid soovi korral uutega asendada.

 Roll ja resolutsioon on sinu seos dokumentide ja allkirjaga: kellena allkirja annad ja mida allkirjaga kinnitad. Rolli, resolutsiooni ja asukoha andmed võid ka sisestamata jätta.


 * Kinnita oma otsust anda allkiri ID-kaardiga, klõpsates nuppu Allkirjastan (Pilt 10, 3).
 
Digidoc3 Kliendis esimest korda allkirjastades küsitakse siinkohal luba kehtivuskinnituse serveri juurdepääsutõendi paigaldamiseks (Pilt 11), paigaldamisjuhise leiad osast Seaded: juurdepääsutõend. Ilma kehtivuskinnituse serveri juurdepääsutõendita digitaalallkirja anda ei saa.

http://esteid.googlecode.com/svn/wiki/img/juhend/digidoc_pilt11.png

*Pilt 11*     

 * Sisesta küsitud PIN2 kood ja vajuta OK (Pilt 12).

http://esteid.googlecode.com/svn/wiki/img/juhend/digidoc_pilt12.png

*Pilt 12*     


 * Allkirjastamise õnnestumise korral näed ümbriku allkirjainfo osas informatsiooni antud allkirjade kohta (Pilt 13)

http://esteid.googlecode.com/svn/wiki/img/juhend/digidoc_pilt13.png

*Pilt 13*    
   

 * Ümbrikus olevate dokumentidega ja ümbrikuga saad teha mitmeid tegevusi. 
 
*NB! Ümbrikus olevate dokumentide sisu muuta ei saa, küll aga saad lisada ja eemaldada allkirju.*


 === Allkirjastamine Mobiil-ID-ga ===

 * Käivita Digidoc3 Klient ja lisa allkirjastatavad dokumendid ning allkirjastaja andmed osas Allkirjastamise põhisammud punktides 1–6 kirjeldatud viisil.
 * Kontrolli, et isikuandmete osas oleks valitud mobiil-ID-ga allkirjastamine ja sisesta isikuandmete ossa enda mobiilinumber ja isikukood (Pilt 14).


http://esteid.googlecode.com/svn/wiki/img/juhend/digidoc_pilt14.png

*Pilt 14* 

 Mobiilinumber peab olema koos maakoodiga. Õige on +37259998877 või 0037259998877, vale ~~59998877~~.

 * Kinnita oma otsust anda allkiri Mobiil-ID-ga, klõpsates hiirega nupul *_Allkirjastan_*.
 * Avaneb aken kontrollkoodiga (Pilt 15).

 
http://esteid.googlecode.com/svn/wiki/img/juhend/digidoc_pilt15.png

*Pilt 15*   


 Kui sa ei ole Mobiil-ID teenuse kasutaja, Mobiil-ID teenus ei ole seotud sisestatud telefoninumbri ja isikukoodi kombinatsiooniga või tekib mõni muu probleem, siis näed probleemi kirjeldust.


Sinu mobiili ekraanile ilmub Mobiil-ID  kontrollkoodi teade (Pilt 16).
 

http://esteid.googlecode.com/svn/wiki/img/juhend/digidoc_pilt16.png

*Pilt 16* 
              
        

 * Kontrolli, kas Digidoc3 Kliendis ja mobiilis kuvatavad kontrollkoodid on samad.
 * Kui kontrollkoodid on samad, vajuta mobiilis *_Jätka_*.
Nüüd saad mobiilis sisestada Mobiil-ID PIN2 koodi (Pilt 17). Vajuta Valmis.


http://esteid.googlecode.com/svn/wiki/img/juhend/digidoc_pilt17.png

*Pilt 17* 

 * Digidoc3 Klient kontrollib iga paari sekundi tagant, kas oled PIN2 koodi sisestanud. Allkirjastamise õnnestumise korral näed ümbrikus olevaid dokumente ning informatsiooni antud allkirjade kohta.
Mobiil-ID-ga allkirjastatud ümbrik ei erine mitte millegi poolest ID-kaardiga allkirjastatud ümbrikust (Pilt 18).


http://esteid.googlecode.com/svn/wiki/img/juhend/digidoc_pilt18.png

*Pilt 18* 


 === Digitaalselt allkirjastatud dokumendile allkirjade lisamine ===

Juba allkirjastatud ümbrikule võivad oma allkirju lisada ka teised inimesed ja/või asutused.

Eelnevalt allkirjastatud ümbrikule allkirja lisamiseks:

 # Käivita Digidoc3 Klient.
 # Ava ümbrik.
 # Näed ümbrikus varem antud allkirju.
 # Klõpsa hiirega nupul _*Lisa allkiri*_.
 # Lisa soovi korral enda andmed.
 # Klõpsa hiirega nupul _*Allkirjasta*_.
 # Sisesta küsitud PIN2 kood ja vajuta _*OK*_.
 # Sinu allkiri ilmub ümbrikule lisatud allkirjade loetellu (Pilt 19).


http://esteid.googlecode.com/svn/wiki/img/juhend/digidoc_pilt19.png

*Pilt 19* 

== Allkirjastatud dokumentide vaatamine ==

Allkirjastatud dokumentide vaatamine on sisuliselt ümbriku – .bdoc või .ddoc formaadis faili – avamine. Ümbriku ja seal sees olevate dokumentide ning allkirjadega saad teha mitmesuguseid tegevusi, mille kohta loe lähemalt osa Ümbrik vastavatest alajaotustest.

*Ümbrikus oleva dokumendi avamine*

 # Tee hiirega topeltklõps ümbrikusoleval dokumendil.
 # Dokument avaneb.

== Ümbrik ==

 === Ümbriku loomine ===

 Ümbrik tekib automaatselt pärast dokumendi allkirjastamise alustamist, kui:  

 * Valid Digidoc3 Kliendi kasutajaliidesel tegevuse Ma tahan Allkirjastada dokumenti.
 * Lohistad allkirjastatavad dokumendid Digidoc3 Kliendi aknasse või ikoonile.
 * Valid failihalduris dokumendil parema hiireklahvi rippmenüüst ID-kaardiga allkirjastamise.

 === Ümbriku salvestamine ===

 Ümbrik salvestub automaatselt pärast allkirja lisamist. 
 
 Salvestada saad ka allkirjastamata ümbrikut, klõpsates ümbrikus nupule _*Loobu*_. Saad valida, kas jätad ümbriku alles või eemaldad selle (Pilt 20).

http://esteid.googlecode.com/svn/wiki/img/juhend/digidoc_pilt20.png

*Pilt 20* 


 * Ümbrik salvestub seadetes määratud kataloogi.
 
 * Salvestusdialoog avaneb igal uue ümbriku loomisel, kui oled märkinud seadetes Küsi dokumendi nime.
 
 * Salvestusdialoogis näed ümbriku salvestusformaati – .bdoc või .ddoc. Vaikimisi salvestusformaat on .ddoc. 
 * *NB! Loodud ümbriku formaati hiljem muuta ei saa.*

 === Ümbriku avamine ===

 # Käivita Digidoc3 Klient.
 # Vali Digidoc3 Kliendi kasutajaliidesel Ma tahan Vaadata allkirjastatud dokumendi sisu.
 # Avanevas failiavamise aknas vali ümbrik (.bdoc või .ddoc laiendiga fail), mida soovid vaadata.
 # Näed avatud ümbriku sisu.

 
 === Tegevused ümbrikuga ===

Ümbrikuga saad teha mitmesuguseid tegevusi (Pilt 24): 
 * Salvestada kogu ümbriku sisu kettale.
 * Saata ümbrikut e-posti manusena.
 * Vaadata ümbriku asukohta kettal.
 * Printida kinnituslehe ümbriku sisu ja allkirjade andmetega.
 * Vaata lisaks osi Ümbrikus olevad dokumendid ja Tegevused allkirjadega.
      

http://esteid.googlecode.com/svn/wiki/img/juhend/digidoc_pilt21.png

*Pilt 21* 


  ==== 1. Ümbriku sisu salvestamine ====

Ümbriku sisu salvestamiseks enda valitud kataloogi:  

 # Ava ümbrik.
 # Klõpsa hiirega lingile Salvesta failid kettale (Pilt 21, 1).
 # Avanevas failisalvestuse aknas vali kataloog, kuhu soovid failid salvestada. Kõik ümbrikus olevad dokumendid salvestatakse korraga valitud kataloogi.



  ==== 2. Ümbriku asukoha vaatamine  ====

Selle toiminguga saad minna otse ümbriku asukohakataloogi failihalduris.  
 # Klõpsa hiirega Digidoc3 Kliendi avatud ümbrikus tegevuste osas lingile Näita ümbriku asukohta kettal (Pilt 21, 3).
 # Avaneb uus failihalduri aken kataloogis, milles hetkel Digidoc3 Kliendis avatud ümbrik asub.


 * Ümbriku asukoha failiteed näed ka ümbriku andmete osas.


  ==== 3. Dokumendi digitaalsete allkirjade printimine ja kinnituslehe koostamine  ==== 

Digitaalallkirjade kinnitusleht sisaldab infot dokumendi allkirjastajate ja allkirjastatud failide kohta. See ei ole juriidiliselt võrdne allkirjadega, kuid sobib asutusesiseseks kasutuseks ja arhiveerimiseks tingimusel, et ka esialgne dokument jääb alles. 


Kinnitusleht on eelkõige vajalik asutustes ja firmades, kus sisemine asjaajamine toimub endiselt paberkandjal, kuid kuhu saabuvad üksikud digitaalsed dokumendid.

 

 * *Ilma elektroonilise originaaldokumendita ei ole kinnitusleht  õiguslikult siduv.*


 * Käivita Digidoc3 Klient.
 * Allkirjasta dokument või ava salvestatud ümbrik.
 * Avatud ümbrikus klõpsa hiirega lingil Trüki kinnitusleht (Pilt 21, 4).
 * Näed ekraanil prinditavate andmete eelvaadet (Pilt 22).


http://esteid.googlecode.com/svn/wiki/img/juhend/digidoc_pilt22.png

*Pilt 22* 

 * Klõpsa hiirega printeri ikoonile (Pilt 22, 1).
 * Vali avanevas printimisdialoogis printer.
 * Kinnitusleht jõuab printerisse

 === Ümbrikus olevad dokumendid ===

Allkirjastamata ümbrikusse saad dokumente lisada ja ümbrikust dokumente eemaldada. Nii allkirjastatud kui ka allkirjastamata ümbrikust saad dokumente kettale salvestada.

  ==== 1. Dokumendi eemaldamine ümbrikust ====

Ümbrikust saad dokumente eemaldada, kui ümbrik on allkirjastamata. 

 * Ava ümbrik.
 * Allkirjastamata ümbriku avamisel klõpsa nupule „Lisa allkiri“.
 * Klõpsa hiirega dokumendi kõrval olevale eemaldusnupule (Pilt 23) või vajuta failil olles Delete klahvi .
 
  
http://esteid.googlecode.com/svn/wiki/img/juhend/digidoc_pilt23.png

*Pilt 23* 
    

Dokument kaob ümbrikus olevate dokumentide nimekirjast.
 
*PS! Dokumentide eemaldamine ümbrikust ei eemalda neid kettalt!*


  ==== 2. Dokumendi ümbrikusse lisamine ====


Ümbrikusse saad dokumente lisada kuni ümbrik on allkirjastamata või kui ümbrikust on allkirjad eemaldatud. Dokumente võid lisada mitmel viisil.   


  

*_Faililisamise linki kasutades_*:

 # Ava või loo ümbrik.
 # Klõpsa hiirega lingil Lisa fail (Pilt 24, 1).
 # Vali avanevas faililisamise aknas dokumendid, mida soovid allkirjastada.
 # Valitud dokumendid ilmuvad ümbrikusolevate dokumentide nimekirja.

http://esteid.googlecode.com/svn/wiki/img/juhend/digidoc_pilt24.png

*Pilt 24* 

*_Hiirega avatud ümbrikusse lohistades_*:

 # Ava või loo ümbrik.
 # Lohista allkirjastatavad dokumendid hiirega ümbrikusse.
 # Valitud dokumendid ilmuvad ümbrikusolevate dokumentide nimekirja.

*_Koos ümbriku loomisega_*:

 # Lohista allkirjastatavad dokumendid hiirega Digidoc3 Kliendi ikoonile või avatud Digidoc3 Kliendi aknasse.
 # Lisatud dokumente näed ümbrikus.


 * PS! Kui lisatava nimega dokument on ümbrikus olemas, siis küsitakse luba selle ülekirjutamiseks (Pilt 25).


http://esteid.googlecode.com/svn/wiki/img/juhend/digidoc_pilt25.png

*Pilt 25* 

  ==== 3. Ümbrikus olevate dokumentide salvestamine ====

Ümbrikus olevate dokumentide salvestamiseks on mitu võimalust.  

_*Salvestusnupuga*_:

 * Salvestamata ümbrikus dokumendi salvestamise nuppu ei ole. Dokumendi saad salvestada hiirega lohistades (vaata allolevat kirjeldust).
 # Ava ümbrik.
 # Klõpsa hiirega dokumendi kõrval olevale salvestusnupule (Pilt 26, 1).
 # Avaneb failisalvestuse aken.
 # Vali kataloog, kuhu tahad dokumenti salvestada.

http://esteid.googlecode.com/svn/wiki/img/juhend/digidoc_pilt26.png

*Pilt 26* 
 
_*Hiirega lohistades*_:

 # Ava ümbrik.
 # Mine hiirega dokumendile, mida soovid salvestada.
 # Lohista valitud dokument hiirega ümbrikust välja failihalduri kataloogi, kuhu soovid seda salvestada.
 
 * Dokumendi võid ümbrikust hiirega lohistada ka mõnda teise rakendusse, näiteks e-posti programmi.
 
_*Ümbriku sisu korraga salvestamiseks*_:

 # Ava ümbrik.
 # Klõpsa hiirega lingile Salvesta failid kettale (Pilt 26, 2).
 # Avanevas failisalvestuse aknas vali kataloog, kuhu soovid failid salvestada.
 # Kõik ümbrikus olevad dokumendid salvestatakse korraga valitud kataloogi.


 === Tegevused allkirjadega === 

 ==== 1. *Dokumendi digitaalsete allkirjade eemaldamine* ==== 

Ümbrikust saad eemaldada nii enda kui ka teiste isikute allkirju. Allkirjade eemaldamine ei mõjuta ümbrikus olevate dokumentide sisu. Küll aga ei saa eemaldatud allkirjaga dokumente kasutada ametlikus asjaajamises, sest ilma allkirjata dokumendid ei ole õiguslikult siduvad. 

 * Käivita Digidoc3 Klient.
 * Ava ümbrik.
 * Mine avatud ümbrikus allkirja juurde, mida soovid eemaldada  (Pilt 27).
 

http://esteid.googlecode.com/svn/wiki/img/juhend/digidoc_pilt27.png

*Pilt 27* 
    

 * Klõpsa hiirega lingil _*Eemalda*_.
 * Kinnita oma allkirja eemaldamist avanevas dialoogiaknas (Pilt 28).
 
    
http://esteid.googlecode.com/svn/wiki/img/juhend/digidoc_pilt28.png

*Pilt 28* 
    

 * Allkiri kaob allkirjade loetelust.


 ==== 2. *Allkirjastaja rolli ja asukoha määramine* ==== 

Ümbrikule võid lisada vabas vormis andmed enda seose kohta dokumentide ja allkirjaga (Pilt 29). Selle info lisamine ei ole kohustuslik, küll aga võib seda nõuda sinu tööandja või teenusepakkuja teenusega seotud või tööalaste dokumentide allkirjastamisel. 
 
http://esteid.googlecode.com/svn/wiki/img/juhend/digidoc_pilt29.png

*Pilt 29* 
    
  

 * Eelnevalt seadetes salvestatud andmed võid asendada uute andmetega.


 ==== 3. *Dokumendi digitaalsete allkirjade üksikasjade vaatamine* ==== 


 * Käivita Digidoc3 Klient.
 * Ava ümbrik.
 * Avatud ümbrikus mine allkirja juurde, mille üksikasju soovid vaadata (Pilt 30).

 
http://esteid.googlecode.com/svn/wiki/img/juhend/digidoc_pilt30.png

*Pilt 30* 


 * Klõpsa hiirega lingil Vaata üksikasju.
 * Kolmel vahelehel näed valitud allkirja detailset informatsiooni (Pilt 31).

http://esteid.googlecode.com/svn/wiki/img/juhend/digidoc_pilt31.1.png
http://esteid.googlecode.com/svn/wiki/img/juhend/digidoc_pilt31.2.png
http://esteid.googlecode.com/svn/wiki/img/juhend/digidoc_pilt31.3.png

*Pilt 31*

 
.ddoc formaadis ümbriku allkirjastaja rolli ja resolutsiooni andmed on samal väljal, .bdoc formaadis ümbriku omad erinevatel väljadel.
 


 * Klõpsates hiirega nupul Näita sertifikaati näed allkirjastamise sertifikaadi detailandmeid (Pilt 32).
  

http://esteid.googlecode.com/svn/wiki/img/juhend/digidoc_pilt32.1.png
http://esteid.googlecode.com/svn/wiki/img/juhend/digidoc_pilt32.2.png

*Pilt 32*
 
 
    

 * Sertifikaadi saad salvestada, klõpsates vahekaardil Detailid nupule Salvesta.
 * Avanevas dialoogiaknas vali sertifikaadi salvestamise koht ja formaat (.pem, .crt, .cer) (Pilt 33).


http://esteid.googlecode.com/svn/wiki/img/juhend/digidoc_pilt33.png

*Pilt 33*



 == Digidoc3 Kliendi seaded ==



Vali Digidoc3 Kliendi kasutajaliidesel seadete ja abi osas Seaded (Pilt 34).  

http://esteid.googlecode.com/svn/wiki/img/juhend/digidoc_pilt34.png

*Pilt 34*

Avaneb Digidoc3 Kliendi seadistamise aken, milles on neli vahelehte: Üldine, Juurdepääsutõend, Allkiri ja Proksi.  

 === Seaded: üldine ===

Digidoc3 Kliendi seadete vahelehel Üldine (Pilt 35) saad muuta, kuidas Digidoc3 Klient ümbriku loomisel „käitub“.


http://esteid.googlecode.com/svn/wiki/img/juhend/digidoc_pilt35.png

*Pilt 35*

 * *Ümbriku loomise vaikekataloogi valik*
Vaikimisi salvestatakse ümbrik esimese ümbrikusse lisatud dokumendiga samasse kataloogi ning valitud on märkeruut *Samasse kataloogi* (Pilt 35, 1).  
Vaikimisi salvestuskataloogi saad muuta, valides *Ümbriku loomise vaikekataloogi* juures uue asukoha (Pilt 35, 2).  
 * *Salvestatava ümbriku nime küsimine*
Märgista valik *Küsi kataloogi nime*, kui soovid ümbriku loomisel võimalust muuta ümbriku nime, salvestamise formaati ja salvestamise kohta (Pilt 35, 3).

Kui dokumendi nime küsimist ei ole seadistatud, salvestatakse ümbrik esimesena ümbrikku lisatud dokumendi nimega .bdoc või .ddoc failina.  
 * *Sissejuhatuse näitamine*
Märgista *Näita allkirjastamisel sissejuhatust*, kui soovid iga kord enne allkirja andmist näha digitaalallkirja andmise lühikest tutvustust (Pilt 35, 4). 
 * *Faili salvestusformaadi valik*
Digidoc3 Klient loob ümbriku vaikimisi .ddoc laiendiga failina.  
Vaikimisi valitava ümbriku ormaadi muutmiseks märgista raadionupp *Vaikimisi faili tüüp* vastava faili tüübi juures (Pilt 35, 5).  

Loodud ümbriku formaati hiljem muuta ei saa!


 === Seaded: juurdepääsutõend ===

Digitaalallkirja andmisel kontrollitakse ja kinnitatakse Sertifitseerimiskeskuse serveris, et allkirjastamise sertifikaat allkirjastamise ajal kehtib. Sellise kehtivuskinnituse võtmine on omaette teenus, mille kasutamiseks on vaja tellida endale Sertifitseerimiskeskusest kehtivuskinnituse serveri juurdepääsutõend.  Ilma kehtivuskinnituse serveri juurdepääsutõendita digitaalallkirja anda ei saa.

  ==== Kehtivuskinnituse juurdepääsutõendi automaatne paigaldamine ====


Digidoc3 Klient küsib, paigaldab ja uuendab kehtivuskinnituse serveri juurdepääsutõendi automaatselt. Siiski, esmakordselt Digidoc3 Kliendiga allkirja andes palutakse sul kehtivuskinnituse serveri juurdepääsutõend alla laadida: 
 * Esmakordsel Digidoc3 Kliendis allkirja andes näed infot, et puudub kehtivuskinnituse serveri juurdepääsutõend, ning küsitakse luba selle paigaldamiseks (Pilt 36). Vasta Jah.
 
    
http://esteid.googlecode.com/svn/wiki/img/juhend/digidoc_pilt36.png

*Pilt 36*
    

 * Sisesta avanevas aknas PIN1 ja vajuta OK (Pilt 37).
 

http://esteid.googlecode.com/svn/wiki/img/juhend/digidoc_pilt37.png

*Pilt 37*
  

 * Juurdepääsutõendi paigaldamine võib kesta paar minutit. Paigalduse lõppedes jätkub allkirjastamine tavalisel moel PIN2 koodi sisestamisega.



  ==== Kehtivuskinnituse juurdepääsutõendi käsitsi paigaldamine ====


Kehtivuskinnituse serveri juurdepääsutõend on vaja paigaldada käsitsi, kui automaatne paigaldus või uuendus mingil põhjusel ei õnnestu. Ka Mobiil-ID-ga allkirjastades tuleb juurdepääsutõend käsitsi paigaldada. Samuti tuleb käsitsi paigaldada Sertifitseerimiskeskusest Digidoc3 Kliendi tasulise teenuse kasutamiseks tellitud juurdepääsutõendid (üle 10 allkirja kalendrikuus). 

 

 * Digidoc3 Klient teeb kindlaks, kui kehtivuskinnituse serveri juurdepääsutõend puudub ning ta ei saa seda automaatselt küsida (näiteks tõrke korral).
 * Sulle kuvatakse sellekohane teade ja link Sertifitseerimiskeskuse juurdepääsutõendi tellimise lehele.
 * Järgi Sertifitseerimiskeskuse juurdepääsutõendi tellimise lehel antavaid juurdepääsutõendi saamise juhiseid.
 * Salvesta juurdepääsutõendi fail ja kopeeri Sertifitseerimiskeskuse juurdepääsutõendi tellimise lehelt saadud parool.
 * Ava Digidoc3 Kliendi seadete vaheleht Juurdepääsutõend (Pilt 38).


http://esteid.googlecode.com/svn/wiki/img/juhend/digidoc_pilt38.png

*Pilt 38*


 * Navigeeri failivalimise dialoogiaknas saadud juurdepääsutõendi failile laiendiga .p12 (Pilt 39).


http://esteid.googlecode.com/svn/wiki/img/juhend/digidoc_pilt39.png

*Pilt 39*

 * Sisesta Sertifitseerimiskeskuse juurdepääsutõendi tellimise lehelt saadud parool (Pilt 40) ja sulge seadete aken. 
 * Juurdepääsutõend on paigaldatud ja valmis kasutamiseks 


http://esteid.googlecode.com/svn/wiki/img/juhend/digidoc_pilt40.png

*Pilt 40*


*Juurdepääsutõendi võid paigaldada ka failihalduris.*

 # Tee allalaetud juurdepääsutõendi failil (laiendiga .p12) hiire topeltklõps.
 # Sisesta avanevas aknas Sertifitseerimiskeskuse juurdepääsutõendi tellimise lehelt saadud parool ja klõpsa nupule OK (Pilt 41).


http://esteid.googlecode.com/svn/wiki/img/juhend/digidoc_pilt41.png

*Pilt 41*

Juurdepääsutõend on paigaldatud ja valmis kasutamiseks.


 === Seaded: allkiri ===

Allkirja seadete osas saad salvestada allkirjastaja andmed, et neid poleks vaja igal allkirjastamisel uuesti sisestada (Pilt 42). Allkirjastaja andmed ei ole kohustuslikud, nende puudumine ei takista dokumentide allkirjastamist.  


http://esteid.googlecode.com/svn/wiki/img/juhend/digidoc_pilt42.png

*Pilt 42*
    

 * Salvestatud andmed võid igal allkirjastamisel üle kirjutada.
 
Märgistades _*Jäta viimati sisestatud roll ja resolutsioon meelde*_ salvestatakse allkirjastamisel sisestatud info vaikeseadetesse edasiseks kasutamiseks.

 === Seaded: proksi ===
Proksi ehk puhverserver on välisliiklust vahendav tulemüüri komponent, mida mõnikord kasutatakse veebilehtede esitluse kiirendamiseks.  

Kui sinu arvuti välisliiklus toimub läbi proksi, siis täida seadetes väljad proksi andmetega, mille saad enda asutuse arvutispetsialistilt või internetiteenuse pakkujalt (Pilt 43).  

http://esteid.googlecode.com/svn/wiki/img/juhend/digidoc_pilt43.png

*Pilt 43*


== Mitme ID-kaardi vahel valimine ==

ID-kaardi valiku menüünupp ilmub menüüribale ainult siis, kui arvutiga on ühendatud mitu ID-kaardiga kaardilugejat.   

 * Klõpsa hiirega menüüribal ID-kaardi valiku menüünupule (Pilt 44).
 * Avaneb arvutisolevate ID-kaartide numbrite rippmenüü.
 
      
http://esteid.googlecode.com/svn/wiki/img/juhend/digidoc_pilt44.png

*Pilt 44*

 * Klõpsa hiirega enda ID-kaardi numbrile.
 * Rakenduse paneelile ilmuvad valitud ID-kaardi- ja isikuandmed.



== Digidoc3 Kliendi kasutuskeele valik ==

Kasutuskeele muutmiseks: 

 # Mine hiirega keelevaliku menüüsse 
 # Klõpsa avanevas rippmenüüs hiirega endale sobiva keele nimele. Valitud keel ilmub keelevaliku aknasse ja rakenduse kasutajaliidese keel muutub.


== Eriolukorrad allkirjastamisel == 

Allkirjastamisel võib tekkida mitmesuguseid eriolukordi ja probleeme. Mõned sagedamini esinevad eriolukorrad on kirjas allpool. Tekkiva tõrke korral näed üldjuhul probleemi üheselt mõistetavat kirjeldust ja enamasti ka juhist selle lahendamiseks.

Kui probleemi kirjelduses on veakoodid ja muu arusaamatu tekst, siis edasta see e-posti aadressile esteid-devel@googlegroups.com

 * Aegunud allkirjastamise sertifikaadiga ei saa dokumente allkirjastada. Digidoc3 Kliendi isikuandmete osas on sellisel juhul hoiatus (Pilt 45). Samast saad käivitada ID-kaardi haldusvahendi sertifikaadi  uuendamiseks.

http://esteid.googlecode.com/svn/wiki/img/juhend/digidoc_pilt45.png

*Pilt 45*


 * Blokeeritud PIN2 koodiga ei saa dokumente allkirjastada. Sel juhul saad  PIN2 koodi sisestamisel teate, et PIN2 on lukus (Pilt 52). Pärast PIN2 koodi ID-kaardi haldusvahendiga lahtilukustamist saad allkirjastamise protsessi jätkata.


http://esteid.googlecode.com/svn/wiki/img/juhend/digidoc_pilt46.png

*Pilt 46*


 * Kui nupp Lisa allkiri ei ole aktiivne, võib olla põhjuseks, et oled enda allkirja juba ümbrikusse lisanud.

 * Kui PIN2 sisestamisel näed teadet, et puudub juurdepääsutõend (Pilt 47), saad probleemi lahendada, klõpsates hiirega nupule Jah. Juhised leiad osast [QDigiDocHelp#Digidoc3_Kliendi_seaded Digidoc3 Kliendi seaded].


http://esteid.googlecode.com/svn/wiki/img/juhend/digidoc_pilt47.png

*Pilt 47*


 * Ümbriku salvestamisel tekib viga, kui oled seadetes määranud vaikimisi salvestamise kataloogiks kirjutuskaitstud kataloogi (Pilt 48). Muuda vaikimisi salvestamise kataloogi andmeid ja allkirjasta uuesti.


http://esteid.googlecode.com/svn/wiki/img/juhend/digidoc_pilt48.png

*Pilt 48*


 * Mobiil-ID-ga allkirjastades võid saada teate Päringu kannatus katkes (Pilt 55). Ilmselt läks sul PIN2 koodi sisestamisega liiga kaua aega. Klõpsa uuesti nupul Allkirjasta.


http://esteid.googlecode.com/svn/wiki/img/juhend/digidoc_pilt49.png

*Pilt 49*


 * Mobiil-ID-ga ei saa allkirjastada, kui telefon, mille numbriga tahad allkirja anda, on välja lülitatud või katkestab ühenduse. Mõlemal korral saad vastava teate (Pilt 50).



http://esteid.googlecode.com/svn/wiki/img/juhend/digidoc_pilt50.1.png
http://esteid.googlecode.com/svn/wiki/img/juhend/digidoc_pilt50.2.png

*Pilt 50*


= Digidoc3 Krüpto =


Digidoc3 Krüptoga saad ID-kaardi abil faile turvaliseks edastamiseks salastada (krüpteerida) ja salastatud dokumente vaadata (dekrüpteerida).

Salastamine ehk krüpteerimine võimaldab kaitsta tundlikku infot lühiajaliselt teiste inimeste eest. Krüpteerimiseks kasutatakse ID-kaardi isikutuvastamise sertifikaati. 

 * *Oluline on meeles pidada, et salastatud info läheb kaotsi, kui krüpteerimise adressaadi ID-kaarti ei saa kasutada dekrüpteerimiseks (näiteks on ID-kaart kadunud, ID-kaardil olev isikutuvastamise sertifikaat uuendatud või tühistatud). Selle probleemi vältimiseks on kaks head varianti: hoida infot ka mujal lahtiselt, krüpteerimata, või krüpteerida info piisavale arvule adressaatidele, kaasa arvatud iseendale.*


Krüpteerimiseks kasutatava isikutuvastamise sertifikaadi saad laadida isikukoodi alusel LDAP kataloogist, valida varem kasutatud ja salvestatud sertifikaatide hulgast, laadida sertifikaadifailist või lugeda ID-kaardilt. 

Krüpteerimisel luuakse turvaümbrik, st fail laiendiga .cdoc. Failihalduris tunned turvaümbriku ära pildiloleva ikooni järgi (Pilt 51).  


http://esteid.googlecode.com/svn/wiki/img/juhend/digidoc_pilt51.png

*Pilt 51*


== Digidoc3 Krüpto käivitamine ==

Digidoc3 Krüpto käivitub DigoDoc3 kliendist, kui valid DidiDoc3 kliendi kasutajaliidesel Ma tahan Krüpteerida faile turvaliseks edastamiseks (Pilt 52).  


http://esteid.googlecode.com/svn/wiki/img/juhend/digidoc_pilt52.png

*Pilt 52*


 * Digidoc3 Krüpto käivitab ka topelt hiireklõps turvaümbrikul (.cdoc formaadis failil). Sellisel juhul avaneb Digidoc3 Krüpto turvaümbriku vaates.


== Digidoc3 Krüpto kasutajaliides ==



Digidoc3 Krüpto kasutajaliidesel (Pilt 53) on kolm osa:  

 * Isikuandmete osa on Digidoc3 Krüptoga töötamise ajal kogu aeg nähtaval.
 * Tegevuste osas saad dokumente krüpteerida ja vaadata turvaümbriku sisu.
 * Seadete ja abi osas saad muuta programmi „käitumist“ turvaümbriku loomisel.


http://esteid.googlecode.com/svn/wiki/img/juhend/digidoc_pilt53.png

*Pilt 53*



 === Isikuandmed ===

Isikuandmeid – nime, isikukoodi, ID-kaardi numbrit ja isikutuvastuse sertifikaadi kehtivust – näed juhul, kui ID-kaart on kaardilugejas (Pilt 54). 

http://esteid.googlecode.com/svn/wiki/img/juhend/digidoc_pilt54.png

*Pilt 54*


 * Kui isikutuvastamise sertifikaat hakkab aeguma või on aegunud, tekib isikuandmete ossa vastav hoiatus (Pilt 55). Aegumahakkamise hoiatust hakatakse kuvama 105 päeva enne isikutuvastamise sertifikaadi kehtivuse lõppemist. Kehtivuse taastamiseks või pikendamiseks ava ID-kaardi haldusvahend, klõpsates nupule Ava haldusvahend.


http://esteid.googlecode.com/svn/wiki/img/juhend/digidoc_pilt55.png

*Pilt 55*


== Failide krüpteerimine turvaliseks edastamiseks ==

 === Krüpteerimise põhisammud ===
 
 * Käivita Digidoc3 Krüpto.
 * Klõpsa Digidoc3 Krüpto kasutajaliidese nupul Ma tahan Krüpteerida faile.
 
 # Digidoc3 Krüptos esmakordselt krüpteerides näed sissejuhatust ja hoiatust krüpteerimisega kaasnevate riskide kohta (Pilt 56).Sama hoiatust näed ka siis, kui oled sissejuhatuse näitamise seadetes kohustuslikuks teinud.
 # Märgista märkeruut kinnitamaks oma arusaamist krüpteerimise tähendusest (Pilt 56, 1).
 # Klõpsa nupule Edasi.


http://esteid.googlecode.com/svn/wiki/img/juhend/digidoc_pilt56.png

*Pilt 56*


 * Lisa krüpteeritavad failid avanevas dialoogiaknas
 * Järgmisena avaneb failisalvestuse aken. Anna loodavale turvaümbrikule nimi ja määra salvestamise koht.
 
*Failisalvestuse akent teki, kui oled seadetes keelanud turvaümbriku nime küsimise ja salvestuskataloogis ei ole varem samanimelist turvaümbrikut. Selle asemel avaneb kohe turvaümbrik koos valitud failidega.*

 *  Avanevas turvaümbrikus (Pilt 57, 1) näed lisatud faile. Turvaümbrikusse saad faile lisada ja turvaümbrikust eemaldada kuni turvaümbrik on krüpteerimata. 


http://esteid.googlecode.com/svn/wiki/img/juhend/digidoc_pilt57.png

*Pilt 57*


 * Lisa turvaümbriku adressaadid, klõpsates turvaümbriku osas lingile Lisa adressaat (Pilt 57, 2).

 * Sisesta esimesel vahekaardil turvaümbriku adressaadi isikukood (Pilt 58, 1) või asutuse nimi.


http://esteid.googlecode.com/svn/wiki/img/juhend/digidoc_pilt58.png

*Pilt 58*


 * Klõpsa hiirega nupul Otsi.

 * Kuvatakse leitud isiku sertifikaatide andmed (Pilt 59).


http://esteid.googlecode.com/svn/wiki/img/juhend/digidoc_pilt59.png

*Pilt 59*

Kui leitud isiku sertifikaat on aegunud, peatatud või tühistatud, kuvatakse sellekohane hoiatus (Pilt 60).


http://esteid.googlecode.com/svn/wiki/img/juhend/digidoc_pilt60.png

*Pilt 60*

 * Klõpsa hiirega väljavalitud sertifikaadi omaniku nimel nii, et sertifikaadi omaniku nime taustavärv muutub, ja klõpsa nuppu Lisa sertifikaat (Pilt 59).

Samuti võid teha sertifikaadi omaniku nimel hiirega topeltklõpsu.

 * Valitud isik lisatakse turvaümbriku adressaatide nimekirja ((Pilt 61, 1). 
 * Pärast kõigi turvaümbriku adressaatide lisamist klõpsa nuppu Krüpteeri (Pilt 61, 2).


 * Turvaümbrikus olevad failid krüpteeritakse.

== Dekrüpteerimine ==

Oluline on meeles pidada, et salastatud info läheb kaotsi, kui krüpteerimise adressaadi ID-kaarti ei saa kasutada (näiteks on ID-kaart kadunud või on isikutuvastamise sertifikaati uuendatud). Selle probleemi vältimiseks on kaks head varianti: hoida infot ka mujal lahtiselt (st krüpteerimata) või krüpteerida info piisavale arvule adressaatidele, kaasa arvatud iseendale.



 * Ava turvaümbrik, valides Digidoc3 Krüpto kasutajaliidesel *_Ma tahan Vaadata turvaümbriku sisu_* või tehes hiirega topeltklõpsu .cdoc formaadis failil.
 * Avanenud turvaümbrikus näed selles olevate failide ja turvaümbriku adressaatide nimekirju (Pilt 62, 1 ja 2).
 * Klõpsa hiirega nupul Dekrüpteeri (Pilt 62, 3).


http://esteid.googlecode.com/svn/wiki/img/juhend/digidoc_pilt62.png

*Pilt 62*

 
Dekrüpteerimise nupp ei ole aktiivne, kui turvaümbriku ID-kaart ei ole kaardilugejas.

 * Sisesta avanevas aknas PIN1.

Kui sisestatud PIN1 kood on vale või isikutuvastamise sertifikaadi kasutamine blokeeritud, siis kuvatakse sellekohane info (Pilt 63).


http://esteid.googlecode.com/svn/wiki/img/juhend/digidoc_pilt63.png

*Pilt 63*


Dekrüpteeritud turvaümbrik on samaväärne loodud, kuid krüpteerimata turvaümbrikuga. Selles olevaid faile võid avada, salvestada, lisada ja eemaldada. Samuti võid lisada ja eemaldada turvaümbriku adressaate ja turvaümbrikku uuesti krüpteerida.


== Turvaümbrik ==


Krüpteeritavad failid kogutakse turvaümbrikku, lisatakse krüpteeringu adressaatide sertifikaadid ning seejärel turvaümbrik krüpteeritakse. Turvaümbrik sisaldab üht või mitut faili ja üht või mitut adressaati (Pilt 64). 

http://esteid.googlecode.com/svn/wiki/img/juhend/digidoc_pilt64.png

*Pilt 64*



 * *Turvaümbriku asukoha osas* näed, kuhu turvaümbrik on salvestatud.
 
 * *Turvaümbriku adressaatide osas* saad vaadata adressaatide üksikasju. Krüpteerimata turvaümbrikusse saad adressaate lisada ja turvaümbrikust eemaldada. Loe lisaks osast Turvaümbriku adressaadid.
 
 * *Failide osas* näed turvaümbrikus olevate failide nimekirja. Krüpteerimata turvaümbrikus olevaid faile saad vaadata, salvestada, avada, eemaldada ja lisada. Loe lisaks osast Turvaümbrikus olevad failid.
 
 * *Tegevuste osas* saad teha turvaümbrikuga mitmesuguseid toiminguid, lähemalt loe osast Tegevused turvaümbrikuga.




 === Turvaümbriku loomine ===
Salastamist vajavad failid kogutakse turvaümbrikusse ja krüpteeritakse ning seejärel turvaümbrik salvestatakse. Turvaümbrikus võib olla üks või mitu faili.  

Turvaümbrik tekib automaatselt, kui valid Digidoc3 Krüpto kasutajaliidesel Ma tahan Krüpteerida faile või lohistad krüpteeritavad failid hiirega Digidoc3 Krüpto aknasse.


 === Turvaümbriku salvestamine === 
Turvaümbrik salvestub pärast krüpteerimist automaatselt seadetes määratud kataloogi.  
Uue turvaümbriku loomisel avaneb alati salvestusdialoog, kui seadetes on märgitud Küsi turvaümbriku nime.


 === Turvaümbriku avamine === 
Klõpsa hiirega Digidoc3 Krüpto paneelil Ma tahan Vaadata turvaümbriku sisu või tee hiirega topeltklõps .cdoc formaadis failil.
Avanevas turvaümbrikus näed ümbrikus olevate failide ja turvaümbriku adressaatide nimekirju (Pilt 65).



http://esteid.googlecode.com/svn/wiki/img/juhend/digidoc_pilt65.png

*Pilt 65*

 === Tegevused turvaümbrikuga === 
Turvaümbrikuga saad teha mitmesuguseid tegevusi:  

 * Vaadata turvaümbriku asukohta kettal.
 * Saata turvaümbrikut e-postiga teistele isikutele.
 * Vaata lisaks osi Turvaümbrikus olevad failid ja Turvaümbriku adressaadid.

   ==== Turvaümbriku asukoha vaatamine ====

 * Klõpsa hiirega Digidoc3 Krüpto turvaümbrikus tegevuste osas lingil Näita turvaümbriku asukohta kettal (Pilt 66).


http://esteid.googlecode.com/svn/wiki/img/juhend/digidoc_pilt66.png

*Pilt 66*


 * Avaneb uus failihalduri aken selles kataloogis, milles hetkel Digidoc3 Krüptos avatud turvaümbrik asub.


 === Turvaümbrikus olevad failid === 

Enne turvaümbriku krüpteerimist või pärast dekrüpteerimist saad turvaümbrikus olevaid faile avada, turvaümbrikusse faile lisada, salvestada turvaümbrikus olevaid faile kettale, turvaümbrikust faile eemaldada.

Krüpteeritud turvaümbrikus olevate failidega ei saa enne dekrüpteerimist teha mitte ühtegi toimingut.


  ==== Turvaümbrikus oleva faili avamine ====
Enne turvaümbriku krüpteerimist või pärast dekrüpteerimist saad turvaümbrikus olevaid faile avada  

 # Mine turvaümbrikus hiirega failile, mida soovid avada.
 # Tee hiirega topeltklõps.
 # Fail avaneb.


  ==== Turvaümbrikus olevate failide salvestamine ====

Faile saad salvestada enne turvaümbriku krüpteerimist või pärast dekrüpteerimist.  
*Hiirega lohistades*

Mine turvaümbrikus hiirega salvestatavale failile.
Lohista valitud fail hiirega turvaümbrikust välja failihalduri kataloogi, kuhu soovid faili salvestada.
 
*Salvestusnupuga*
 * Klõpsa turvaümbrikus faili kõrval olevale salvestusnupule  (Pilt 67, 1).
 
      
http://esteid.googlecode.com/svn/wiki/img/juhend/digidoc_pilt67.png

*Pilt 67*


 * Avaneb failisalvestusdialoog.
 * Vali kataloog, kuhu tahad faili salvestada.
 
*Kõigi ümbrikus olevate failide korraga salvestamine*

 # Klõpsa turvaümbrikus hiirega lingil Salvesta failid kettale (Pilt 67, 2).
 # Avanevas salvestusaknas vali kataloog, kuhu soovid failid salvestada.
 # Kõik turvaümbrikus olevad failid salvestatakse korraga valitud kataloogi.
 
Faili võid turvaümbrikust hiirega lohistada ka mõnda teise rakendusse, näiteks e-posti programmi.



  ==== Faili lisamine turvaümbrikku ====











*järgneb...*


Digidoc3
DigiDoc3
digidoc3
DigiDoc
Digidoc
digidoc