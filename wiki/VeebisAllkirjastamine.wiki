= Allkirjastamine veebis =

Veebilehel allkirjastades täidad kõigepealt teenusepakkuja poolt ettevalmistatud dokumendi: avalduse, blanketi või näiteks pangas maksekorralduse. Sinu poolt veebilehel täidetud dokumendi saadab server Sinu ID-kaardile allkirjastamiseks. Seejuures pead kinnitama oma allkirja PIN2 koodi sisestamisega. Allkirjale võtab teenusepakkuja server Sertifitseerimiskeskuselt kehtivuskinnituse ning allkirjastatud dokument ongi loodud. 
Teenusepakkuja säilitab dokumenti oma serveris, kuid pakub Sulle ka võimaluse selle endale salvestada. Siinjuures pole "teenusepakkuja" mõiste kuidagi piiratud - selleks võib olla nii erafirma, mittetulundusühing kui ka riigiasutus.


= Teadaolevad probleemid! =

SEB'i internetipangas allkirjastamine on võimalik ainult IE'ga ja Firefoxiga (tänu eriti koledale Mozilla spetsiifilisele wrapperile/häkile brauseri pluginas). Ei Safari ega Chromega pole SEB'is allkirjastamine võimalik. Kuni SEB ei kaasajasta oma internetipangas allkirjastamise koodi, olukord ei muutu. 

Ajutise lahendusena on võimalik nii Safari kui ka Chrome SEB'is allkirjastama saada paigaldades Java PKCS#11 wrapperi (vt nt [https://ideelabor.ee/opensource/wiki/IdKaardiTarkvara/DigiallkiriVeebisLinuxiga Ideelabori juhiseid]). Kuid kuna wrapper on tihti ebastabiilne põhjustades crash'e ja hangumisi ning näitab kasutajatele mõttetuid ja segadusse ajavaid dialooge, on soovitav sellest wrapperist siiski eemale hoida.