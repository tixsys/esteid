#summary Kuidas debugida Windowsi installipaketi probleeme

= MSI Logifaili tekitamine =

Windowsis uue MSI paigaldamiseks pole üldjuhul käsitsi vaja vana maha võtta vaid piisab uue installimisest. Vana versioon võetakse automaatselt maha ning uus paigaldatakse selle asemele.

Kui paigaldamisel tekivad aga probleemid, siis ilma installeri logifailita on nende põhjuseid võimatu kindlaks teha. Veateade on väga üldine ja ei sisalda piisavalt infot. Seetõttu on äärmiselt oluline kätte saada installeri logi.

Toimi nii:

 # Tõmba fail nimega logging.bat http://esteid.googlecode.com/svn/misc/logging.bat
 # Salvesta see töölauale
 # Lohista MSI fail .bat faili peale.
 # Käivitub install ja genereeritakse logifail kujul installipaketinimi.log
 # Edasi jälgi [ReportingIssues vigadest teatamise juhendit] ja pane tekkinud logifail manusena kaasa.

Aitäh!

= Uninstalli logi tekitamine =

Kui paketti ei õnnestu uninstallida, siis on samuti ainuke viis viga parandada logifail.

Toimi nii:

 # Tõmba fail nimega uninslog.bat http://esteid.googlecode.com/svn/misc/uninslog.bat
 # Lohista *paigaldatud versiooni* MSI fail .bat faili peale. Kui Sul MSI faili enam alles ei ole, siis mine [http://code.google.com/p/esteid/downloads/list siia], kirjuta versiooninumber otsingusse ja vajuta Enterit.
 # Käivitub uninstall ja genereeritakse logifail kujul installipaketinimi-u.log
 # Edasi jälgi [ReportingIssues vigadest teatamise juhendit] ja pane tekkinud logifail manusena kaasa.

= Windows Installeri andmebaasi puhastamine käsitsi =

Päris tooreid arendusversioone proovides või ise installerit arendades võib tekkida olukord, kus juba paigaldatud MSI paketi uninstalli osa on vigane ning seetõttu ei õnnestu seda enam eemaldada. Üks teadaolev sarnane viga esines MSI-s enne alfa versiooni 2.7.924.331, kuid uuemates on see korras.
Taolisest vanast, mitte-eemalduvast ning mitte-upgradevast paketist saab lahti kasutades Windows Installeri puhastusutiliiti [http://id.anttix.org/util/msicuu2.exe]. Kui seejärel peale installida uuem versioon, peaks uninstall olema korras.