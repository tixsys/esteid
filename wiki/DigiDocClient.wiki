Digidoc klient on rakendus, mis võimaldab kasutajal teha toiminguid .ddoc ja .bdoc formaadis failidega. Digidoc klient kasutab digidoc teeke, seega ei ole siinkohal eraldi välja toodud funktsionaalsusi, mis tulenevad nimetatud teegi kasutamisest. Kasutajal on võimalik allkirjastada mistahes dokumente kasutades digidoc klienti.

Digidoc kliendi funktsionaalsus on alljärgnev:
 1. Uue konteineri (.ddoc või .bdoc) loomine. Vaikimisi luuakse Baltic WPKI Forumi poolt välja töötatud .bdoc formaadis konteiner.
 1. Dokumendi lisamine konteinerisse
 1. Dokumendi digitaalne allkirjastamine. Allkirjastamisel saab kasutaja määrata allkirjastaja asukoha (Linn/Maakond/Riik/Indeks) ning allkirjastaja rolli/resolutsiooni. Kogu sisestatud informatsioon lisatakse digitaalsele allkirjale. Allkirjastamisel tuleb kasutajal sisestada PIN2 kood.
 1. Digitaalselt allkirjastatud dokumentide avamine – kasutajal on võimalus avada digitaalselt allkirjastatud dokumendi konteinereid. Avamisel kuvatakse kasutajale allkirjastatud failide nimekiri ning allkirjastajate andmed. Kasutajal on võimalik avada kõiki konteineris olevaid faile. Failide sisu muutmine ei ole võimalik.
 1. Dokumendi ID kaardiga krüpteerimine – kasutajal on võimalus krüpteerida dokumente. Krüpteerimisel saab otsida adressaadi sertifikaati isikukoodi alusel LDAP kataloogist, valida isikute hulgast, kellele on varem krüpteeritud, lugeda failist või ID-kaardilt.
 1. Dokumendi ID kaardiga dekrüpteerimine – kasutajal on võimalik dekrüpteerida krüpteeritud faili, kasutades ID kaardil asuvat autentimissertifikaadis olevale avalikule võtmele vastavat salajast võtit.
 1. Dokumendi digitaalsete allkirjade kontrollimine – kasutajal on võimalus kontrollida digitaalselt allkirjastatud dokumendi allkirjastamise andmeid. Kasutajal on võimalus vaadata kõiki allkirjastamisega seotud andmeid. 
 8. Dokumendi digitaalsete allkirjade eemaldamine – kasutajal on võimalus eemaldada dokumendile lisatud digitaalseid allkirju. 
 1. Dokumendi digitaalsete allkirjade printimine ja kinnituslehe koostamine – kasutajal on võimalus trükkida dokumendile lisatud digitaalseid allkirju ühtsele kinnituslehele. Kasutajal ei ole võimalik muuta kinnituslehel olevaid andmeid. Kinnitusleht sisaldab:
  1. Andmeid allkirjastatud failide kohta
  1. Andmeid allkirjastajate kohta
  1. Teadet, et kinnitusleht kehtib vaid koos allkirjastatud failide väljatrükkidega
 1. Digitaalallkirjastatud faili saatmine e-postiga.
 1. Dokumendi konteineri loomine etteantud dokumendist, selle allkirjastamine ja saatmine teise rakendusse (näiteks e-posti programmi). 
 1. Puhverserverite konfigureerimine – võimaldab konfigureerida puhverserveri seadeid, mida digidoc teek kasutab kehtivuskinnituse ja kataloogiteenuste poole pöördumiseks.
 1. Failide lisamine dokumenti, kasutades drag & drop sihtmärke – võimaldab kasutajal „lohistada“ allkirjastatava dokumendi digidoc kliendi ikoonile ja lisada dokumente avatud konterinerisse neid digidoc kliendi aknasse „lohistades“.
 1. Allkirjasta ID-kaardiga funktsioon faili kontekstimenüüs – parem hiireklõps suvalisel failil võimaldab alustada dokumendi allkirjastamise protseduuri, lisades faili uude konteinerisse.
 1. Kehtivuskinnituse teenuse juurdepääsutõendi pool-automaatne taotlemine ja taotluse automaatne uuendamine – programmi esmakordsel käivitamisel ja kehtivuskinnituse teenuse juurdepääsutõendi puudumisel on kasutajal on võimalik juurdepääsutõend paari hiireklikiga tellida. Juba tellitud juurdepääsutõendi uuendamine toimub automaatselt.

[SysteemiKirjeldus Tagasi]
