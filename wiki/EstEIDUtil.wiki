ID-kaardi utiliit on tarkvara, mis võimaldab kasutajal „hallata“ oma ID-kaarti see tähendab maakeeli, seadistada kõikvõimalikke parameetreid, vahetada PIN koode ja võtta maha PINide blokeeringuid. Kõik süsteemispetsiifilised tegevused nagu sertifikaatide automaatne registreerimine hoidlates jms liigutatakse ID-kaardi utiliiidist välja ja integreeritakse ID-kaardi draiveritesse. See tagab utiliidi platvormiülesuse ja võimaluse paigaldada ID-kaardi draiverid ilma utiliidita, kaotamata sealjuures põhifunktsionaalsust.

ID-kaardi utiliit toetab järgnevaid funktsioone:

 1. ID kaardilt kaardi omaniku andmete lugemine – ID kaardi utiliit võimaldab lugeda ID kaardilt omaniku isikuandmeid, dokumendi numbri ning isikuga seotud e-posti aadressi.
 1. ID kaardi sertifikaatide kontroll –  ID kaardi utiliidi abil on kasutajal võimalus vaadata signeerimissertifikaadi ning autentimissertifikaadi inimloetavaid andmeid: kehtivuse staatus, kehtivuse lõppkuupäev jne. Kuskil „advanced“ nupu all saab näha sertifikaadi detailsemaid andmeid (algoritmid, võtme pikkused, CA andmed jne), kui see purutehniline kribu-krabu kasutajale midagi ütleb.
 1. ID kaardi sertifikaatide salvestamine – ID kaardi utiliidi abil on tehnilisemal kasutajal võimalus salvestada signeerimissertifikaati ja autentimissertifikaati arvuti kõvakettale.
 1. ID kaardi PIN ja PUK koodide muutmine  - ID kaardi utiliidi abil on kasutajal võimalus muuta tema ID kaardiga seotud PIN ja PUK koode. PUK koodi muutmiseks peab kasutaja teadma vana PUK koodi. PIN koodi muutmiseks peab kasutaja teadma vastavat vana PIN koodi.
 1. ID kaardi lukustunud PIN koodide blokeeringu maha võtmine  - Juhul kui kasutaja on sisestanud PIN koodi 3 (kolm) korda valesti, PIN kood blokeeritakse. ID kaardi utiliit võimaldab PIN koodide blokeeringu maha võtmist, tuvastades kasutaja PUK koodi abil.
 1. ID kaardi kasutamise statistika vaatamine – kasutajal on võimalik kontrollida tema ID kaardiga antud digitaalsete allkirjade ning kaardiga sooritatud autentimiste arvu.
 1. ID kaardi sertifikaatide uuendamine – kasutajal on võimalus uuendada ID kaardi signeerimissertifikaati ning autentimissertifikaati juhul, kui sertifikaadid on aegunud või kohe-kohe aegumas, kasutades ID kaardi utiliiti.
 1. Ametliku @eesti.ee e-posti aadressi seadistamine – kasutajal on võimalik seadistada tema ID kaardiga seotud @eesti.ee e-posti aadressi kasutades ID-kaardi utiliiti. Seadistamine realiseeritakse utiliiidis juhul, kui kodanikuportaal eesti.ee hakkab pakkuma seadistamiseks mõeldud veebiteenust (XML-RPC või SOAP), muul juhul suunatakse kasutaja kodanikuportaali e-posti seadistamise lehele. Veebiteenuse olemasolul kontrollib ID kaardi utiliit e-posti seadete olemasolu ning nende puudumisel soovitab seadistamist.
 1. Lisafunktsioonina pakub ID-kaardi utiliit mobiil-ID aktiveerimise võimalust, kas juhtides kasutaja vastavale veebilehele või kasutades veebiteenust.
 1. Sessiooni lõpetamise seadete konfigureerimine
 1. Passipildi vaatamine – ID-kaardi utiliit võimaldab kasutajal vaadata kodanikuportaalis tema andmete juures salvestatud passipilti. Mugavuse lisamiseks saab pilti ka faili salvestada.
 1. Diagnostika ja vearaporti koostamine – ID-kaardi utiliit võimaldab koostada vearaportit. Vearaporti koostamiseks kogutakse informatsioon operatsioonisüsteemi, baastarkvara versioonide ja kaardilugeja draiverite kohta. Seejärel käivitatakse järjest kaardiga seotud funktsioonid: kaardi tuvastamine, sertifikaatide nimekirja lugemine, isikuandmete faili lugemine jne. Koostatud raport esitatakse kasutajale. Kasutaja võib kas raporti salvestada faili või saata otse veahalduskeskkonda.
 1. Uuenduste seadistamine – Windows ja MacOS X platvormil. Kasutaja saab valida kui tihti uuendusi kontrollitakse ja kas uuendused paigaldatakse automaatselt või käsitsi. Samuti saab valida võimaluse, kus uuendused laetakse automaatselt alla kuid paigaldamiseks küsitakse kinnitust.

[SysteemiKirjeldus Tagasi]